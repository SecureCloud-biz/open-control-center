# open-control-center
Open Control Center è un software di controllo e mappatura per le centraline aggiuntive sviluppato appositamente per essere opensource e multi-piattaforma; questo nasce dopo le numerose richieste che riceviamo dai nostri clienti che avendo una preparazione nella programmazione vogliono creare un'interfaccia grafica personalizzata.

Per facilitare lo sviluppo da parte sia di professionisti che privati, si è scelto di rendere tutto il più flessibile possibile, con l'utilizzo di tool di sviluppo facilmente reperibili gratuitamente su internet; inoltre è stato interamente progettato per essere compilato sia per il sistema operativo Windows che per Linux.

# Framework
Il software è basato sul framework wxWidgets versione 2.8, questo è un insieme di librerie scritte in C++ comunemente utilizzate per facilitare la programmazione di applicazioni multi-piattaforma. Il framework fornisce funzioni GUI (Graphical User Interface) per svariati sistemi operativi tipo Windows, Unix con i GTK+, Unix con Motif e MacOS.

# Tool di sviluppo
L'IDE utilizzato per lo sviluppo è il Code::Blocks con interfaccia WxSmith per la creazione dell'interfaccia grafica ma in alternativa è possibile usarne uno diverso se preferito. Invece i due compilatori C++ utilizzati sono il GCC per Linux e il MinGW32 per Windows.
